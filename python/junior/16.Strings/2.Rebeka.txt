Szamek Rebeka írta magáról:
„Szüleim zeneszeretetét örököltem és javaslatukra már 9 évesen a Pécsi Gyárvárosi Iskola úttörő fúvószenekarának a nagydobosa lettem. 
Később vadászkürtön játszottam, aztán a Pécsi Ifjúsági Zenekarban tenorkürtös lettem, majd a Pécsi Vasutas Fúvószenekar hívott soraiba. 
Az 1970-es évek második felében a Punk-Tum rockegyüttes énekese voltam. Az 1980-as évektől családi elfoglaltság miatt a kóruséneklést választottam,
a Komlói Pedagógus Kórus tagja voltam sok éven át, sok fellépésünk volt szerte Európában. Rebeka. 
A zene végig kísérte életemet, ritmust adott, barátokat, fegyelmet, és átsegített minden élethelyzeten.”